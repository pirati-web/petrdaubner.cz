---
date: 2019-04-02
category: blog
#tags: životní prostředí,
layout: post
title: Ke klimatickým změnám přistupujme zodpovědně!
author: Petr Daubner
authorId: petr.daubner
image: posts/CESTA-DO-ANTARKTIDY-(53).jpg
---

<p style='text-align: justify;'>
Dopady klimatické změny na planetu můžeme pozorovat už několik let. Mezi nejviditelnější dopady současnosti patří asi vysoké teploty. Počet chladných dní a nocí se rapidně snižuje a stále častěji nám přibývá těch horkých. Přechody ročních období jsou stále kratší, což má negativní vliv nejen na zemědělství, ale i na náš organismus. Z&nbsp;léta skáčeme rovnou do zimy a ze zimy rovnou do léta. Lesní porosty odumírají v důsledku velkého sucha a následkem minimálního počtu ročních srážek. Úbytek lesních porostů přispívá k nedostatku přirozených hnízdišť včel. Včely hynou! Od roku 1985 je zaznamenaný úbytek včel ve střední Evropě o 25%. Med je rok od roku dražší.

</p><p style='text-align: justify;'>
Kvůli snižujícímu se úhrnu ročních srážek však nastal v posledních letech ještě závažnější problém. Úbytek vody. Tento problém v&nbsp;současnosti trápí nejvíce země ve Středomoří, už se však postupně začíná týkat i střední Evropy. Blízká budoucnost bude ještě méně příznivá. Ve vnitrozemských oblastech nás do několika let čeká vyšší počet dní v&nbsp;roce s&nbsp;teplotami 35-40°C.

</p><p style='text-align: justify;'>
Důsledky klimatické změny už nelze zvrátit a ani zastavit, protože nelze zastavit technologický pokrok. Můžeme však tuto závažnou situaci začít zodpovědně, rozumně a důsledně řešit. Pokud přestaneme všechny tyto závažné důsledky klimatické změny přehlížet a ignorovat, dokážeme je zodpovědným přístupem a řešením aspoň zmírnit a ovlivnit. Už není čas dále čekat! Vezměme si příklad ze šestnáctileté švédské dívky Grety Thunberg, která aktivně bojuje proti ignoraci klimatické změny a říká: <i>,,Abychom zachránili planetu a naše budoucí generace, všechno se musí změnit! A musí to začít DNES!‘‘</i></p>
