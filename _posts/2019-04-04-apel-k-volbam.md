---
date: 2019-04-04
category: blog
#tags: volby
layout: post
title: I Váš hlas se počítá!
author: 
authorId: 
image: posts/Petr_Daubner_fotka.jpg
---
<i>Dopis Petra Daubnera voličům a spoluobčanům v&nbsp;senátním obvodu Praha&nbsp;9.</i>

Vážení spoluobčané,

<p style='text-align: justify;'>
Jmenuji se Petr Daubner. Pocházím ze středočeské Kamenice a od roku 1995 žiji v&nbsp;Praze. Vystudoval jsem učitelský obor zeměpis a dějepis na Univerzitě Karlově. Vyučovat jsem začal na základní škole a posledních dvanáct let učím na Gymnázium Špitálská ve Vysočanech. Letní prázdniny již pravidelně věnuji pěší turistice po naší zemi a Evropě. Ve volném čase se věnuji četbě a běhu.</p>
  
<p style='text-align: justify;'>
Jako senátor hodlám i nadále směřovat naší zemi do jádra Evropské unie, a tak aktivně ovlivňovat dění, které se nás přímo dotýká. Jsem hrdý na členství České republiky v&nbsp;EU a v&nbsp;NATO a odmítám snahy o vystoupení z&nbsp;Evropské unie. Mou celoživotní náplní je vzdělávání. Jako senátor budu usilovat o zvyšování výdajů na školství, vědu a výzkum. Mým cílem je kvalitní školství dostupné pro všechny. Zasadím se o to, aby učitel především učil a ne papíroval.</p>

<p style='text-align: justify;'>
Jako klíčové pro úspěch naší země a nás občanů vnímám usnadnění přístupu ke službám veřejné správy a jejích institucí. Úřad má být vůči občanovi otevřený a přívětivý. Stát musí zajistit ochranu lidských práv každému jednotlivci. Jako senátor budu usilovat o zvýšení kvality života kvalitní sociální a zdravotní péčí pro zajištění klidného stáří. Minimální mzdu je nutné i nadále průběžně zvyšovat. Podpořím zodpovědný přístup k&nbsp;životnímu prostředí nejen ve svém volebním obvodu, ale i v&nbsp;celé zemi.</p>

<p style='text-align: justify;'>
Předstupuji před Vás se stejnou pokorou, s&nbsp;jakou každý den předstupuji před své studenty, a žádám Vás, abyste 5.-6. dubna přišli k&nbsp;volbám.
</p>

Přijďte k volbám, i Váš hlas se počítá!<br>

S úctou Váš<br>
Petr Daubner
