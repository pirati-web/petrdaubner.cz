---
date: 2019-04-04
category: blog
#tags: životní prostředí,
layout: post
title: Rozhovor s Ivanem Bartošem
author: 
authorId: 
image: posts/Petr_Daubner_fotka.jpg
---

Vážení spoluobčané,

<p style='text-align: justify;'>
Jmenuji se Petr Daubner. Pocházím ze středočeské Kamenice a od roku 1995 žiji v Praze. Vystudoval jsem učitelský obor zeměpis a dějepis na Univerzitě Karlově. Vyučovat jsem začal na základní škole a posledních dvanáct let učím na Gymnázium Špitálská ve Vysočanech. Letní prázdniny již pravidelně věnuji pěší turistice po naší zemi a Evropě. Ve volném čase se věnuji četbě a běhu. Jako senátor hodlám i nadále směřovat naší zemi do jádra Evropské unie, a tak aktivně ovlivňovat dění, které se nás přímo dotýká. Jsem hrdý na členství České republiky v EU a v NATO a odmítám snahy o vystoupení z Evropské unie. Mou celoživotní náplní je vzdělávání. Jako senátor budu usilovat o zvyšování výdajů na školství, vědu a výzkum. Mým cílem je kvalitní školství dostupné pro všechny. Zasadím se o to, aby učitel především učil a ne papíroval.</p>

<p style='text-align: justify;'>
Jako klíčové pro úspěch naší země a nás občanů vnímám usnadnění přístupu ke službám veřejné správy a jejích institucí. Úřad má být vůči občanovi otevřený a přívětivý. Stát musí zajistit ochranu lidských práv každému jednotlivci. Jako senátor budu usilovat o zvýšení kvality života kvalitní sociální a zdravotní péčí pro zajištění klidného stáří. Minimální mzdu je nutné i nadále průběžně zvyšovat. Podpořím zodpovědný přístup k životnímu prostředí nejen ve svém volebním obvodu, ale i v celé zemi.</p>

<p style='text-align: justify;'>
Předstupuji před Vás se stejnou pokorou, s jakou každý den předstupuji před své studenty, a žádám Vás, abyste 5.-6. dubna přišli k volbám.
</p>

Přijďte k volbám, i Váš hlas se počítá!

S pokornou úctou Váš<br>
Petr Daubner
