---
date: 2019-03-25
category: blog
#tags: rozhovor
layout: post
title: Rozhovor s Petrem Daubnerem
author: Michal Chalupa
authorId: michal.chalupa
image: posts/Petr_Daubner_fotka.jpg
---

<i>Mgr.&nbsp;Petr Daubner je středoškolský pedagog, cestovatel a Pirát. Jako učitel zeměpisu a dějepisu působí na Gymnáziu Špitálská, jako zastupitel za Českou pirátskou stranu pak na Městské části Praha&nbsp;9. Ta je součástí volebního obvodu č.&nbsp;24, kde se rozhodl kandidovat v doplňovacích volbách do Senátu Parlamentu České republiky 5. a 6.&nbsp;dubna 2019.</i>

<b>Petře, co tě přivedlo do Pirátské strany, s čím jsi do toho šel?</b>
<p style='text-align: justify;'>
Transparentnost pirátských postojů je pro mě nejdůležitější. Oceňuji otevřenost a jednoduchost, například elektronické hlasování uvnitř strany. Zpočátku jsem byl nadšeným dobrovolníkem, ale to mi nestačilo. A protože jsem zvyklý dělat všechno naplno, stal jsem se před rokem členem Pirátské strany. V&nbsp;kampani do komunálek 2018 jsem se už plně zapojil a byl zvolen. Ukázalo se, že mi Piráti vyhovují programově i lidsky. Proč jsi se vůbec rozhodl kandidovat do Senátu, co tě k tomu vede? O kandidatuře jsem již uvažoval s perspektivou voleb do Senátu v roce 2020, které se příští rok na Praze 9 uskuteční. Měl jsem to takhle rozmyšleno, k&nbsp;obvodu mám silný vztah, ale zpráva o odstoupení paní senátorky Baudyšové přišla nečekaně. Poměrně rychle jsem pak dospěl k rozhodnutí. 
</p><br />

<b>Jakými tématy se v&nbsp;zastupitelstvu zabýváš a jaká je na Praze&nbsp;9 situace?</b>
<p style='text-align: justify;'>
Na Praze&nbsp;9 je 33 zastupitelů. Koalice ODS, TOP 09 a STAN mají dohromady pohodlnou většinu 23 mandátů. Česká pirátská strana má šest mandátů a ANO, které je s námi také v opozici, má čtyři zastupitele. Přestože jsme takříkajíc na jedné straně barikády, příliš nespolupracujeme. Na zastupitelstvu působíme krátce. Už od prvního zasedání prosazujeme pozici konstruktivní opozice, kdy nechceme jen bořit, ale i tvořit. Podílet se na těch věcech, které se v městské části dějí. V&nbsp;každé komisi a výboru jsme proto chtěli mít jednoho člověka, já například působím v&nbsp;bezpečnostní a školské komisi. Vládnoucí koalice nám v&nbsp;tomto vyhověla. Netoužíme po hromadění funkcí, ale je pro nás podstatné mít dostatek informací o dění na Praze&nbsp;9.
</p><br />

<b>Jaké výzvy život v&nbsp;deváté městské části přináší?</b>
<p style='text-align: justify;'>
Praha 9 funguje relativně dobře, i když problémy tu jsou. Jedná se třeba o čistotu ovzduší. V dolních Vysočanech, když je v zimě inverze, můžete pozorovat deku splodin. Řešíme tu problém se zastavěním náměstí OSN. Ve svém předvolebním programu jsme se začali zabývat otázkou připravovaného nového územního plánu. Navrhuje se v&nbsp;něm další úbytek zeleně, které už tak nemáme mnoho. Plánuje se diskutabilní výstavba. Vedle vysočanského mrakodrapu Eliška by měla vyrůst celá řada dalších mrakodrapů. S&nbsp;tím zásadně nesouhlasíme. Na druhou stranu výstavbu nových obytných domů na brown fieldech (např. na pozemcích bývalé ČKD) určitě podporujeme.
</p><br />

<b>Co je problém, co naopak pozitivní?</b>
<p style='text-align: justify;'>
Můžeme jmenovat nesnadnou dopravní situaci, neustálé zácpy, není dostavěný okruh. Jsou tu ovšem i klady. Na Praze 9 pracuji a žiji, do práce chodím pěšky. Spousta věcí se pohnula k lepšímu. Jsem mj. nadšený běžec a u Rokytky jsou moc hezké úseky. Největší problém pro městskou část do budoucna představuje výrazný nárůst počtu obyvatel. Dnes je to 55&nbsp;tisíc obyvatel, avšak podle některých prognóz se tento počet může do dvaceti let zdvojnásobit. Narážíme na limity infrastruktury. U základních škol jsou kapacity omezené, o školkách ani nemluvě, ty nedostačují už teď. Naopak třeba na Proseku na sídlištích populace stárne a je třeba řešit potřeby našich seniorů.
</p><br />

<img src="https://petrdaubner.cz/assets/img/posts/Piratske_Listy_PetrDaubner_TISK.jpg" width="55%"/>

<i>Závod na 5 km v Braníku</i>

<b>Jsi pirátským kandidátem s podporou dalších politických subjektů. Jak k&nbsp;tomu došlo, v čem spojuješ odlišné politické platformy?</b>
<p style='text-align: justify;'>
Jako člen Pirátů jsem pochopitelně nominovaný Českou pirátskou stranou, mám ale podporu Zelených, ČSSD a klubu SEN&nbsp;21. Minulé senátní volby pro nás příliš dobře nedopadly, neboť z&nbsp;27 obvodů v rámci celého Česka uspěl pouze jediný Lukáš Wagenknecht na Praze&nbsp;8. Na třetí nejsilnější stranu (měřeno počtem mandátů ve Sněmovně) to je prostě málo. Proto jsme si řekli, že pro zvýšení šancí potřebujeme zajistit širší podporu.
</p><br />

<b>Jak hodnotíš současnou pozici Senátu na české politické scéně? Jak bys argumentoval hlasům o jeho nadbytečnosti nebo dokonce pro jeho zrušení?</b>
<p style='text-align: justify;'>
Už to, jaké osobnosti po zrušení Senátu volají, je nejsilnějším argumentem, proč ho zachovat. Kontrola Poslanecké sněmovny je důležitá,
i když ta jeho vratky a pozměňovací návrhy zákonů často přehlasuje. Má nenahraditelnou roli v krizových situacích, je nerozpustitelný, na rozdíl od Poslanecké sněmovny. V&nbsp;případě rozpuštění Sněmovny může Senát vydávat zákonná opatření a dočasně suplovat její roli. Ústavní zákony musí projít Senátem třípětinovou většinou a Senát je tak hlavním strážcem Ústavy.
</p><br />

<b>Jaké máš v případě úspěšné kandidatury do Senátu ambice? Jakými tématy se chceš nadále zabývat?</b>
<p style='text-align: justify;'>
Chtěl bych se pochopitelně angažovat ve Výboru pro vzdělávání. K&nbsp;úspěšné reformě školství je zapotřebí soustavné dlouhodobé práce na mnoha úrovních. Chtěl bych působit v&nbsp;rámci klubu SEN 21, jehož členem je i náš pirátský senátor Lukáš Wagenknecht. Dalším cílem do budoucna je vytvořit senátní Pirátský klub, na který je potřeba minimálně 5 senátorů.
</p><br />

<b>Co říkáš na šance Pirátů v eurovolbách a čemu přičítáš stále rostoucí podporu České pirátské strany? Jaké jsou tvé prognózy do budoucna?</b>
<p style='text-align: justify;'>
Těžko se to předpovídá. Piráti jsou perspektivní stranou, mají obrovskou podporu u mladých lidí, a to i ve věku, kdy ještě nemají volební právo. To je obrovský rezervoár a potenciál do budoucna. Mezi mladšími ročníky je často Česká pirátská strana jediné volitelné politické uskupení. Piráti se nijak nezpronevěřují svému programu. Před volbami říkají to samé, co po volbách. To je podstatné.
</p><br />

<b>V čem mohou být Piráti v europarlamentu přínosem?</b>
<p style='text-align: justify;'>
Piráti určitě v eurovolbách uspějí a budou působit stejným způsobem jako v Poslanecké sněmovně. Budou patřit k nejaktivnějším a nejpilnějším poslancům. K&nbsp;agendě europarlamentu se budou vyjadřovat na základě studia faktů. O našem přínosu jako proevropské strany není pochyb. Patnáctileté členství v&nbsp;Evropské unii nám pomohlo nejen ekonomicky. Jsme čistým příjemcem a dostáváme víc peněz, než do společné pokladny dáváme. Pomohla nám implementace zákonů v oblasti volného pohybu osob, zboží, kapitálu. Vidím to tak, že převažují klady. Jako Piráti jsme zároveň kritičtí tam, kde je to nutné. Vymezování našich politiků vůči Evropské unii je ale pokrytecké. Schází mi víc solidarity s&nbsp;EU. Myšlenka jednotné Evropy je hlubší, nejde jen o přerozdělování dotací.
</p><br />

<b>Jsi vášnivý cestovatel, proč jsi se rozhodl procestovat svět?</b>
<p style='text-align: justify;'>
Navštívil jsem přes osmdesát zemí na sedmi kontinentech. Vždycky mě to lákalo a někdy od maturity, vysoké školy jsem se snažil, vždy na měsíc na dva, někam vyjet. Zpočátku to byly exotické země mimo Evropu. V&nbsp;současnosti mám jako učitel dva měsíce prázdnin. Dal jsem se na pěší turistiku, dálkové trasy s&nbsp;batohem a někdy spím i pod širákem.
</p><br />

<img src="https://petrdaubner.cz/assets/img/posts/Piratske_Listy_PetrDaubner_TISK2.jpg" width="55%"/>

<i>Pěší cesta z Kamenice u Prahy až na mys Finisterre („Konec světa“) ve Španělsku mi trvala rovných 100 dní, ušel jsem asi 3 500 kilometrů.</i>

---

