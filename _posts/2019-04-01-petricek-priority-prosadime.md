---
date: 2019-03-18
category: blog
#tags: zahranici
layout: post
title: NATO
author: Tomáš Petříček
authorId: tomas.petricek
image: posts/Petr_Daubner_Tomas_Petricek.jpg
---

Proevropské a proalianční směřování je neoddiskutovatelným klíčem k&nbsp;rozvoji naší země. To už z&nbsp;mých veřejných vystoupení coby ministra zahraničí víte. Pro naši bezpečnost a prosperitu je zásadní, aby byla Česká republika hrdým a aktivním členem NATO i Evropské unie, a aby si v&nbsp;těchto institucích dokázala prosadit svou. Jako ministr zahraničí odmítám možnost vystoupení České republiky z&nbsp;Evropské unie. To by znamenalo pro naši zemi nejen ekonomickou, ale také sociální a bezpečnostní katastrofu. 

Jsem rád, že tyto názory sdílí i Petr Daubner, který má, ač je členem jiné politické strany, k&nbsp;programu sociální demokracie ideově blízko. Z&nbsp;pozice místopředsedy České strany sociálně demokratické bych mu proto rád vyjádřil svou podporu pro nadcházející doplňovací volby do Senátu, konané 5. a 6.&nbsp;dubna 2019. ČSSD v nich nebude stavět vlastního kandidáta. Nepovažujeme za rozumné tříštit síly a domníváme se, že naše hodnoty budou díky Petrovi ve volebním klání dobře zastoupeny.

Českou republiku, stejně jako ostatní členské státy, čekají v&nbsp;květnu volby do Evropského parlamentu, které budou v moderní historii klíčové. Populisté a nacionalisté v&nbsp;Evropě sílí, a proto je, více než kdy dříve, třeba hájit demokratické hodnoty, na kterých je naše společnost založena. Čeká nás období velkých změn. S&nbsp;odchodem Velké Británie z&nbsp;naší evropské rodiny přijde Česko o tradičního unijního spojence. A proto je zapotřebí být skutečně jednotní v&nbsp;tom, co v EU chceme, abychom byli schopní důstojně a účelně hájit zájmy České republiky. A v&nbsp;Senátu by to mělo být podobně. Shodneme se v&nbsp;otázkách zlepšení kvality každodenního života našich občanů i utužování naší pozice ve světě. Shodneme se na tom, že když bohatne stát jako celek, měla by se zvyšovat životní úroveň všech jeho občanů. Není možné, aby se lidé, kteří poctivě chodí do práce, každý měsíc stresovali, jestli budou mít na nájem, nebo jestli jim zbyde na kroužky pro děti. Jednou z&nbsp;možností, jak toho dosáhnout, je zvyšování minimální mzdy. 

Jsme za jedno i v&nbsp;tom, že lidé musejí mít nárok na kvalitní vzdělání dostupné pro všechny. Je to investice do budoucnosti a jeden z&nbsp;pilířů zlepšování života v&nbsp;Česku. Společným cílem je také zkvalitnění sociální a zdravotní péče pro klidné stáří. Je nemorální, aby lidé celý život pracovali, platili daně a pojištění, a pak neměli v&nbsp;důchodu peníze ani na léky. V neposlední řadě se chceme společně zasadit o méně papírování na úřadech i ve školách. Státní správa tu musí být pro lidi a ne naopak. 

Zmíněné programové cíle Petra Daubnera prosazuje dlouhodobě i ČSSD. Věřím, že společnými silami dokážeme v Senátu lépe prosazovat proevropský a sociálně odpovědný program. 

<center><b><i>Přijďte k volbám,<br>
i Váš hlas se počítá!<br></b>

S úctou<br>
Tomáš Petříček</i><br>
</center>
