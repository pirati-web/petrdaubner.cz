---
date: 2019-03-21
category: blog
#tags: skolstvi
layout: post
title: NATO
author: Petr Daubner
authorId: petr.daubner
image: posts/ZS-Kamenice.jpg
---

<p style='text-align: justify;'>
Ve svém minulém příspěvku jsem se věnoval NATO a naší proevropské zahraniční politice obecně. Dnes bych se rád zaměřil na vzdělávání jako svou programovou prioritu číslo dvě.

</p><p style='text-align: justify;'>
Jako učitel se na tento programový bod nemohu dívat zcela objektivně. Učím celý život. Mířím do Senátu s&nbspjasným požadavkem, aby bylo vzdělání dostupné pro všechny. Společně s&nbspostatními senátory budeme prosazovat, aby došlo ke zvýšení výdajů na školství, vědu a výzkum.  K dosažení tohoto cíle budeme spolupracovat například se členy klubu SENÁTOR 21, ve kterém jsou senátoři zvolení s&nbsppirátskou podporou (Václav Láska, Lukáš Wagenknecht a další). Určitě budeme v tomto ohledu spolupracovat i s&nbsppirátskými poslanci v&nbspPoslanecké sněmovně.

</p><p style='text-align: justify;'>
Téma vzdělání je v těchto dnech o to bouřlivější, oč viditelnější je stávka studentů za klima (též známá pod mezinárodním názvem Fridays for Future). Tento postoj studentů ke globálnímu oteplování ukazuje, že je vychováváme jako budoucí aktivní členy občanské společnosti a naučili jsme je, aby se uměli sami zorganizovat a jednat. Věřím, že se tento projev samostatného uvažování projeví nejen v&nbspglobálním boji proti změně klimatu, ale i na nižších úrovních. Od vyšší volební účasti prvovoličů, přes vyšší spoluúčast na rozhodování veřejné správy a jejích úřadů, až po větší množství kandidátů v budoucích volbách.

</p><p style='text-align: justify;'>
Součástí vzdělávání je naučit se vnímat rozdíly. Student, který vyjde střední školu, by měl být schopen rozeznat fakta od názorů, pravdivé informace od manipulace, věcné konstatování od kritiky. K&nbsptomu je potřeba dostupné školství, které nebude dělat rozdíly mezi příjmy rodičů našich žáků a studentů a naopak zvýší šance na kvalitní vzdělání.
</p>
