---
date: 2019-03-14
category: blog
#tags: zahranici bezpecnost
layout: post
title: NATO
author: Petr Daubner
authorId: petr.daubner
image: posts/nato_flag.jpg
---

<p style='text-align: justify;'>
V úterý 12. 3. upynulo dvacet let od momentu, kdy jsme se stali členy Severoatlantické aliance NATO a naše směřování na západ bylo tímto potvrzeno. Cesta až sem však nebyla lehká.

</p><p style='text-align: justify;'>
Neuběhlo ani deset let od doby, kdy skončila vláda jedné strany, řízená z Moskvy, ale také naše členství v komunistické vojenské alianci, Varšavské smlouvě, do které jsme byli donuceni vstoupit. Během naší tehdejší účasti jsme byli pouze jedinkrát v ohrožení. Bylo to během okupace, která byla vykonána paradoxně našimi spojenci v roce 1968. Myslím, že tato událost dostatečně ukázala pravý účel této aliance, tedy posílení politického vlivu Sovětského svazu. 

</p><p style='text-align: justify;'>
Během doby, kdy nám vládla totalitní komunistická strana, jsme byli donuceni jako stát podporovat například válku v Koreji a nedobrovolně tak přispívat k vytvoření režimu, který dnes vyhrožuje celému světu jadernými zbraněmi. Podobný princip nedobrovolnosti se však šířil i ve společnosti. Prosazovat jiný názor, než ten nadiktovaný, bylo velmi nebezpečné. Mohly následovat například výslechy od tajné policie, obvinění z protistátní činnosti a přísný trest. V té době emigrovalo mnoho českých umělců, kteří u nás nemohli svobodně tvořit. Řadě vzdělaných lidí bylo zakázáno vykonávat své povolání. Pokud chtěl občan vycestovat, poznat kus světa, směl pouze do “spojeneckých” zemí. I tam se však setkával s mnoha finančními či byrokratickými omezeními. 

</p><p style='text-align: justify;'>
Není divu, že totalitní vláda nakonec podlehla tlaku občanů, kteří chtěli svobodu a základní lidská práva, mezi které mimo jiné patří možnost mít vlastní názory a říkat je nahlas. Každý si může vybrat, koho bude podporovat ve volbách. Na vysokých školách mohou studovat všichni, stejně jako cestovat. Záleží jen na cílech a vůli každého jedince. Náš stát se v roce 1999 dobrovolně rozhodl posílit bezpečnost země a vstoupit do aliance, která má ochranu svobody jako jeden ze svých hlavních cílů.

</p><p style='text-align: justify;'>
Jak jsem již zmínil, každý může v současnosti v Česku vyznávat své vlastní názory. Občas se potkávám i s lidmi, kterým se naše směřování na západ příliš nezdá. Podle nich by bylo lepší například opět se více propojit s Ruskem nebo s rychle se rozvíjející Čínou. Lidé s takovým přesvědčením však často nemají informace o společenské situaci u našeho bývalého “velkého bratra”. V poslední době se uvažuje například o zákonech zavádějících cenzuru internetu a tím pádem i svobodu slova. V Číně zase prosazují bodový systém, který může občanům například zabránit využívat veřejné služby jako je jízda vlakem, pokud se nechováte tak, jak vyžaduje řád vládnoucí komunistické strany. Obdobně to funguje s cestami do zahraničí. 

</p><p style='text-align: justify;'>
Nepřipomíná vám to něco? Mně to připomíná minulost, do které se rozhodně vracet nechci. Jsem rád za to, že jsem svobodný člověk a můžu kandidovat za koho chci nebo cestovat kam chci. Jsem také rád za to, že je Česká republika člen aliance NATO, která tyto hodnoty v případě ohrožení chrání. 
</p>

---
