---
date: 2018-10-02
category: blog
tags: Piráti, Senát, Roman-Šemík, Chrudimsko, Havlíčskobrodsko
layout: post
title: "Druhý život zastávky aneb venkov nesmí zůstat stranou zájmu"
author: Roman Šemík
authorId: roman.semik    # uid nekoho z _people (nepoviné)
image: posts/potom.jpg
---

Dělám jinou kampaň. Už během kampaně chci dělat něco prospěšného. 
V pátek 21.9. jsem si dal v osm hodin schůzku se starostou obce Lukavice a nabídl mu, že na své náklady uklidím a vybílím posprejovanou autobusovou zastávku v jeho katastru u silnice na trase Slatiňany - Nasavrky. Neměl nic proti. Takže jsem se do toho pustili. Kýbl s krycí barvou, koště, kartáč, montérky, rukavice, láhve vody... Za dvě hodiny jsme měli hotovo. Náklady zhruba 650 Kč a práce 2 lidí. Tady vidíte stav předtím a potom :-).

PŘED<br/>
![zastávka - před](/assets/img/posts/zastavka.jpg)

POTOM<br/>
![zastávka - potom](/assets/img/posts/potom.jpg)

**Zastávka pro mne představuje symbol dopravní komunikace - a díky svému zájmu o historii (a mimo jiné rodopisectví) vím dobře, že pro rozvoj místa jsou komunikace (všeho typu - dopravní, informační, mezilidská) to nejdůležitější.** 

Je to i určitý vzkaz dalším politikům do budoucnosti: chceme-li vrátit lidem důvěru v politiku, pojďme už během kampaně pomáhat zlepšit, vyřešit, napravit aspoň pár malých věcí ve veřejném prostoru.

## Zastávka jako galerie a knihovnička
Pojďme této malé zastávce vdechnout ještě jiný život a udělat z ní "svobodnou venkovní galerii a knihovničku", možná to zabrání jejímu opakovanému znečišťování a pomalovávání. Pověsili jsme v ní několik obrázků a jakýsi kolemjdoucí už tam zanechal knihovničku s knihami :-). Jsme na začátku...

Jste zváni ke krátkému zastavení. Platí jednoduché pravidlo, pokud přinesete vlastní obrázek nebo knihu, můžete si odnést domů jiný kus (kus za kus).

* * *

Pro zajímavost jsme ten samý den kampaňovali mimo jiné v Krucemburku a tam jsme shodou okolností narazili na zastávku útulně zařízenou na způsob světnice i se zrcadlem, poličkou s knihami a obrázky na stěně. Paráda, moc se nám líbila :-). Podívejte se sami: https://www.irozhlas.cz/zpravy-domov/krucemburk-havlickobrodsko-autobusova-zastavka_1711121405_pj


